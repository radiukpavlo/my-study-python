# РОБОЧА ПРОГРАМА НАВЧАЛЬНОЇ ДИСЦИПЛІНИ

## 3. Пояснювальна записка

Дисципліна «**Вища математика**» є однією із дисциплін **загальної** підготовки і займає провідне місце у підготовці здобувачів **першого (бакалаврського)** рівня вищої освіти, **очної (денної)** форми здобуття вищої освіти, які навчаються за освітньо-професійною програмою «**Комп'ютерні науки**» в межах спеціальності **F3 «Комп'ютерні науки»**.

**Пререквізити** – вихідна.

**Кореквізити** – статистична обробка даних (ОЗП.03), Теорія алгоритмів (ОЗП.08), Дослідження операцій та основи теорії прийняття рішень (ОЗП.09), Інтелектуальний аналіз даних (ОФП.05), Кваліфікаційна робота (ОФП.18).

Відповідно до освітньої програми дисципліна сприяє забезпеченню:

**компетентностей:** здатність розв'язувати складні спеціалізовані задачі та практичні проблеми у галузі комп'ютерних наук або у процесі навчання, що передбачає застосування теорій та методів інформаційних технологій і характеризується комплексністю та невизначеністю умов (ІК); здатність до абстрактного мислення, аналізу та синтезу (ЗК 01); здатність до математичного формулювання та досліджування неперервних та дискретних математичних моделей, обґрунтовування вибору методів і підходів для розв'язування теоретичних і прикладних задач у галузі комп'ютерних наук, аналізу та інтерпретування (ФК 01); Здатність до логічного мислення, побудови логічних висновків, використання формальних мов і моделей алгоритмічних обчислень, проєктування, розроблення й аналізу алгоритмів, оцінювання їх ефективності та складності, розв'язності та нерозв'язності алгоритмічних проблем для адекватного моделювання предметних областей і створення програмних та інформаційних систем (ФК 03); Здатність застосовувати теоретичні та практичні основи методології та технології моделювання для дослідження характеристик і поведінки складних об'єктів і систем, проводити обчислювальні експерименти з обробкою й аналізом результатів (ФК 07).

**програмних результатів навчання:** використовувати сучасний математичний апарат неперервного та дискретного аналізу, лінійної алгебри, аналітичної геометрії, в професійній діяльності для розв'язання задач теоретичного та прикладного характеру в процесі проєктування та реалізації об'єктів інформатизації (ПРН 02); використовувати методи чисельного диференціювання та інтегрування функцій, розв'язання звичайних диференціальних та інтегральних рівнянь, особливостей чисельних методів та можливостей їх адаптації до інженерних задач, мати навички програмної реалізації чисельних методів (ПРН 06).

**Мета дисципліни.** Формування у здобувачів вищої освіти компетентностей, необхідних для розв'язання складних спеціалізованих задач у сфері комп'ютерних наук, розвитку абстрактного та логічного мислення, математичного моделювання та застосування сучасного математичного апарату для проєктування, аналізу та реалізації об'єктів інформатизації.

**Предмет дисципліни.** Поняття, методи і засоби неперервного математичного аналізу, лінійної алгебри та аналітичної геометрії, що застосовуються для моделювання, аналізу та розв'язання задач у сфері комп'ютерних наук.

**Завдання дисципліни.** Формування практичних навичок застосування методів неперервного математичного аналізу, лінійної алгебри та аналітичної геометрії для розв'язання типових задач у сфері комп'ютерних наук, математичного моделювання та дослідження моделей процесів, а також розвитку аналітичного та логічного мислення.

**Результати навчання.** Після вивчення дисципліни студент повинен: досконало володіти професійною термінологією та основними поняттями неперервного математичного аналізу, лінійної алгебри та аналітичної геометрії; розрізняти основні методи дослідження функцій, розв'язування систем лінійних рівнянь і задач аналітичної геометрії; виконувати математичне формулювання та дослідження моделей процесів і явищ, що використовуються у сфері комп'ютерних наук, обґрунтовувати вибір методів для їх розв'язання; застосовувати методи чисельного диференціювання, інтегрування, розв'язання звичайних диференціальних та інтегральних рівнянь, програмно реалізовувати чисельні методи для прикладних задач; виконувати обчислювальні експерименти, обробляти та аналізувати їх результати з метою дослідження характеристик об'єктів і систем у комп'ютерних науках; будувати логічні висновки та інтерпретувати результати математичних досліджень; використовувати математичний апарат для моделювання, аналізу та розв'язання складних професійних задач у сфері інформаційних технологій.

## 4. Структура залікових кредитів дисципліни

| Назва розділу (теми)                                      | Лекції (год.) | Практичні (год.) | СРС (год.) |
| :-------------------------------------------------------- | :------------ | :--------------- | :--------- |
| ***Перший семестр***                                    |               |                  |            |
| **Тема 1. Лінійна алгебра**                             | **6**       | **12**         | **30**   |
| **Тема 2. Векторна алгебра**                            | **4**       | **8**          | **20**   |
| **Тема 3. Аналітична геометрія**                        | **6**       | **12**         | **31**   |
| **Тема 4. Вступ до математичного аналізу**              | **6**       | **12**         | **30**   |
| **Тема 5. Диференціальне числення функції однієї змінної** | **6**       | **14**         | **35**   |
| **Тема 6. Диференціальне числення функції багатьох змінних** | **4**     | **8**          | **26**   |
| **Разом за 1-й семестр:**                               | **32**      | **66**         | **172**  |
| ***Другий семестр***                                    |               |                  |            |
| **Тема 7. Комплексна площина**                          | **2**       | **6**          | **14**   |
| **Тема 8. Інтегральне числення функції однієї змінної** | **6**       | **18**         | **41**   |
| **Тема 9. Диференціальні рівняння**                      | **4**       | **12**         | **27**   |
| **Тема 10. Ряди**                                       | **4**       | **14**         | **32**   |
| **Разом за 2-й семестр:**                               | **16**      | **50**         | **114**  |

## 5. Програма навчальної дисципліни

### 5.1 Зміст лекційного курсу

| Номер лекції | Перелік тем лекцій, їх анотації                                                                                                                                                                                                                                               | Кількість годин |
| :----------- | :--------------------------------------------------------------------------------------------------------------------------------------------------------------------------------------------------------------------------------------------------------------------------- | :-------------- |
|              | ***Перший семестр***                                                                                                                                                                                                                                                       |                 |
|              | **Тема 1. Лінійна алгебра.**                                                                                                                                                                                                                                                | **6**         |
| 1            | **Матриці та дії над ними.** Загальні поняття. Види матриць. Основні арифметичні дії над матрицями. Елементарні перетворення матриць.<br>Літ.: [1] с. 30-40; [2] с. 6-9; [3] с. 18-28                                                                                           | **2**         |
| 2            | **Визначники та їх властивості.** Основні поняття. Обчислення визначників. Властивості визначників. Обернена матриця. Ранг матриці.<br>Літ.: [1] с. 41-42; [2] с. 14-17, 26-29; [3] с. 5-18                                                                                       | **2**         |
| 3            | **Системи лінійних алгебраїчних рівнянь.** Основні поняття. Теорема Кронеккера-Капеллі. Методи розв'язування систем лінійних алгебраїчних рівнянь: метод Крамера, матричний метод, метод Гауса. Елементарні перетворення СЛАР. Однорідні СЛАР.<br>Літ.: [1] с. 62-83; [2] c. 33-37; [3] с. 28-47 | **2** |
| | **Тема 2. Векторна алгебра.** | **4** |
| 4 | **Вектори та дії над ними.** Основні системи координат. Поняття вектора та дій над ними. Скалярний, векторний та мішаний добутки векторів.<br>Літ.: [1] с. 83-85; [2] с. 50-59; [3] c.47-62 | **2** |
| 5 | **Поняття векторного простору.** Основні поняття. Базис. Розклад вектора за базисом. Власні вектори та власні значення. Поняття про квадратичні форми.<br>Літ.:[1] с. 85-112; [3] с.148-251 | **2** |
| | **Тема 3. Аналітична геометрія.** | **6** |
| 6 | **Пряма на площині.** Основні види рівнянь прямих на площині. Взаємне розміщення прямих на площині. Відстань від точки до прямої.<br>Літ.: [1] с. 122-136; [2] c. 78-81; [3] с. 62-74 | **2** |
| 7 | **Площина. Пряма у просторі.** Основні види рівнянь площини. Умови паралельності та перпендикулярності площин. Відстань від точки до площини. Основні види рівнянь прямих у просторі. Взаємне розміщення прямих та прямих і площин у просторі.<br>Літ.: [1] с. 148-156; [2] с. 100-105; [3] с. 74-93 | **2** |
| 8 | **Криві та поверхні другого порядку.** Коло, еліпс, гіпербола, парабола; еліпсоїд, сфера, однопорожнинний та двопорожнинний гіперболоїди, еліптичний та гіперболічний параболоїди, конус та циліндр.<br>Літ.: [1] с. 136-148, 156-160; [2] с. 88-91; [3] с. 93-115 | **2** |
| | **Тема 4. Вступ до математичного аналізу.** | **6** |
| 9 | **Функція однієї змінної.** Функції та способи її представлення. Класифікація функцій. Графіки елементарних функцій. Числова послідовність та її границя. Основні теореми про границі послідовностей.<br>Літ.:[1] с. 189-215; [2] с.123-132 | **2** |
| 10 | **Границя функції.** Основні теореми про границі функцій. Нескінченно малі та великі величини, їх зв'язок. Порівняння нескінченно малих величин. Еквівалентні нескінченно малі функції та їх використання при обчисленні границь. Перша та друга особливі границі.<br>Літ.:[1] с. 215-223; [2] с. 139-146 | **2** |
| 11 | **Неперервність функції.** Означення неперервності функції. Точки розриву та їх класифікація. Властивості неперервних функцій.<br>Літ.:[1] с. 223-245; [2] c.155-158 | **2** |
| | **Тема 5. Диференціальне числення функції однієї змінної.** | **6** |
| 12 | **Похідна функції та її диференціал.** Означення і зміст похідної та її диференціалу. Правила диференціювання. Похідні елементарних функцій. Таблиця похідних. Логарифмічне диференціювання. Похідні від неявно та параметрично заданих функцій. Похідні вищих порядків. Правило Лопіталя.<br>Літ.:[1] с. 246-270; [2] c.164-168, 175-180 | **2** |
| 13 | **Дослідження функцій за допомогою похідної.** Монотонність функції. Екстремум функції (локальний та глобальний). Опуклість та вгнутість кривих. Точки перегину. Асимптоти графіка функції. Загальна схема дослідження функції.<br>Літ.:[1] с. 271-274, 277-290; [2] с.187-192 | **2** |
| 14 | **Найбільше та найменше значення функції на відрізку. Прикладні задачі**<br>Літ.:[1] с. 274-277; [2] с.182 | **2** |
| | **Тема 6. Диференціальне числення функції багатьох змінних** | **4** |
| 15 | **Функція багатьох змінних.** Поняття функції багатьох змінних. Границя та неперервність функції двох змінних. Частинні похідні та повний диференціал функції багатьох змінних. Частинні похідні вищих порядків. Похідна за напрямком. Градієнт функції.<br>Літ.:[1] с. 298-312; [2] с. 205-211, 220-223 | **2** |
| 16 | **Екстремуми функції двох змінних** (безумовні: локальний та глобальний; умовний). Застосування функції Лагранжа до дослідження умовних екстремумів.<br>Літ.:[1] с. 313-320; [2] с. 223-225 | **2** |
| | **Разом за 1-й семестр:** | **32** |
| | ***Другий семестр*** | |
| | **Тема 7. Комплексна площина** | **2** |
| 1 | **Поняття комплексного числа.** Операції з комплексними числами. Алгебраїчна, тригонометрична і показникова форма запису комплексного числа. Геометричне зображення комплексного числа. Арифметичні дії над комплексними числами. Формула Ейлера. Формула Муавра. Знаходження кореня комплексного числа.<br>Літ.:[2] с. 113-117; [3] c.113-125 | **2** |
| | **Тема 8. Інтегральне числення функції однієї змінної.** | **6** |
| 2 | **Первісна функція та невизначений інтеграл. Методи інтегрування.** Первісна функція та невизначений інтеграл. Основні властивості. Таблиця основних інтегралів. Інтегрування заміною змінних. Інтегрування частинами. Інтегрування раціональних, ірраціональних виразів та тригонометричних функцій.<br>Літ.:[1] с. 321-347; [2] c.235-251, 257-260 | **2** |
| 3 | **Визначений інтеграл. Невласний інтеграл.** Поняття визначеного інтеграла. Властивості та оцінки визначеного інтеграла. Визначений інтеграл зі змінною верхньою межею. Формула Ньютона-Лейбніца. Невласні інтеграли першого та другого роду.<br>Літ.:[1] с. 348-358, 361-362; [2] c.273-277, 297-303 | **2** |
| 4 | **Застосування визначеного інтеграла.** Обчислення площ плоских фігур. Довжина дуги кривої та маса плоскої лінії. Обчислення об'єму та площі поверхні тіл обертання. Статичні моменти, координати центра ваги. Моменти інерції. Обчислення роботи та шляху, пройденого матеріальною точкою.<br>Літ.:[1] с. 359-361, 365; [2] с.283-290 | **2** |
| | **Тема 9. Диференціальні рівняння та їх системи.** | **4** |
| 5 | **Диференціальні рівняння першого порядку.** Загальні поняття. Задача Коші. Інтегрування диференціальних рівнянь з відокремленими та відокремлюваними змінними, однорідні диференціальні рівняння. Інтегрування лінійних диференціальних рівнянь, рівнянь Бернуллі.<br>Літ.:[1] с. 365-380; [2] с.311-317 | **2** |
| 6 | **Диференціальні рівняння вищих порядків.** Диференціальні рівняння 2-го та вищих порядків, що допускають пониження порядку. Лінійні однорідні та неоднорідні диференціальні рівняння. Метод варіації довільної сталої та метод невизначених коефіцієнтів.<br>Літ.:[1] с. 380-386, 390-392; [2] c.331-335, 339-345. | **2** |
| | **Тема 10. Ряди.** | **4** |
| 7 | **Знакододатні та знакозмінні числові ряди.** Основні поняття. Збіжність та сума ряду. Необхідна і достатні ознаки збіжності. Абсолютна та умовна збіжність знакозмінних рядів. Властивості абсолютно збіжних рядів.<br>Літ.:[1] с. 397-409; [2] с. 416-419, 423-425 | **2** |
| 8 | **Функціональні та степеневі ряди. Розклад функції в степеневий ряд.** Основні поняття. Інтервал та область збіжності ряду. Теорема Абеля. Радіус збіжності степеневого ряду. Диференціювання та інтегрування степеневих рядів. Ряди Тейлора та Маклорена.<br>Літ.:[1] с. 410-419; [2] с. 428-433 | **2** |
| | **Разом за 2-й семестр** | **16** |

### 5.2 Зміст практичних занять

| № п/п | Тема практичного заняття                                                                                                                              | Кількість годин |
| :---- | :----------------------------------------------------------------------------------------------------------------------------------------------------- | :-------------- |
|       | ***Перший семестр***                                                                                                                                 |                 |
|       | **Тема 1. Лінійна алгебра.**                                                                                                                         | **12**        |
| 1     | **Матриці, дії над матрицями.** <br> Літ.: [4] с. 6-11                                                                                                   | **2**         |
| 2     | **Елементарні перетворення матриць. Матричні рівняння. Застосування матриць у цифровій обробці інформації.** <br> Літ.: [4] с. 6-11                        | **2**         |
| 3     | **Обчислення визначників.** <br> Літ.: [4] с. 11-17                                                                                                      | **2**         |
| 4     | **Обернена матриця. Ранг матриці.** <br> Літ.: [4] с. 17-25                                                                                               | **2**         |
| 5     | **Розв'язування систем лінійних алгебраїчних рівнянь. Матричний метод, формули Крамера та метод Гауса.** <br> Літ.: [4] с. 25-35                          | **2**         |
| 6     | **Розв'язування однорідних та довільних системи лінійних алгебраїчних рівнянь. ТК №1 (лінійна алгебра).** <br> Літ.: [4] с. 36-37                         | **2**         |
|       | **Тема 2. Векторна алгебра.**                                                                                                                        | **8**         |
| 7     | **Вектори та лінійні операції над ними.** <br> Літ.: [4] с. 44-46, 49-50                                                                                  | **2**         |
| 8     | **Скалярний, векторний та мішаний добутки векторів.** <br> Літ.: [4] с. 46-48, 50-54                                                                       | **2**         |
| 9     | **Розклад вектора за базисом. Лінійна залежність та незалежність векторів.** <br> Літ.: [4] с.55-58                                                        | **2**         |
| 10    | **Власні вектори та власні значення. Квадратичні форми.** <br> Літ.: [4] с. 58-61                                                                         | **2**         |
|       | **Тема 3. Аналітична геометрія.**                                                                                                                     | **12**        |
| 11    | **Основні види рівнянь прямої на площині.** <br> Літ.: [4] с. 65-78                                                                                      | **2**         |
| 12    | **Основні види рівнянь площини. Взаємне розміщення площин. Відстань від точки до площини.** <br> Літ.: [4] с. 80-87                                         | **2**         |
| 13    | **Пряма у просторі. Взаємне розміщення прямих у просторі.** <br> Літ.: [4] с. 86-92                                                                        | **2**         |
| 14    | **Взаємне розміщення прямої та площини.** <br> Літ.: [4] с. 86-92                                                                                        | **2**         |
| 15    | **Криві 2-го порядку (коло, еліпс, гіпербола та парабола).** <br> Літ.: [4] с. 93-99                                                                       | **2**         |
| 16    | **Поверхні 2-го порядку. Контрольна робота № 1 (з тем 1-3).** <br> Літ.: [6] с. 53-57                                                                      | **2**         |
|       | **Тема 4. Вступ до математичного аналізу.**                                                                                                           | **12**        |
| 17    | **Функція однієї змінної та її властивості.** <br> Літ.: [2] с. 124-129                                                                                   | **2**         |
| 18    | **Числові послідовності. Границя числових послідовностей** <br> Літ.: [2] с. 132-138                                                                        | **2**         |
| 19    | **Границя функції. Обчислення границь. Розкриття основних невизначеностей.** <br> Літ.: [6] с. 67-78                                                        | **2**         |
| 20    | **Перша і друга особливі границі. Еквівалентні функції.** <br> Літ.: [2] с. 153-154                                                                        | **2**         |
| 21    | **Неперервність функції однієї змінної. Точки розривів функції.** <br> Літ.: [2] с. 158-163                                                                | **2**         |
| 22    | **Дослідження функції на неперервність. ТК №2 (границі функції).** <br> Літ.: [2] с. 158-163                                                                | **2**         |
|       | **Тема 5. Диференціальне числення функції однієї змінної.**                                                                                           | **14**        |
| 23    | **Похідна та диференціал функції. Правила диференціювання. Похідна складеної функції.** <br> Літ.: [6] с. 78-89                                             | **2**         |
| 24    | **Логарифмічне диференціювання. Похідна функції заданої неявно та параметрично** <br> Літ.: [2] с. 173-174                                                   | **2**         |
| 25    | **Обчислення похідних та диференціалів вищих порядків.** <br> Літ.: [6] с. 89-95                                                                           | **2**         |
| 26    | **Правило Лопіталя. Формула наближеного обчислення функції.** <br> Літ.: [2] с. 180-186                                                                     | **2**         |
| 27    | **Дослідження функцій на монотонність та екстремум.** <br> Літ.: [6] с. 89-95                                                                              | **2**         |
| 28    | **Найбільше, найменше значення функції на відрізку. Прикладні задачі з використанням диференціального числення функції однієї змінної у комп'ютерних науках.** <br> Літ.: [2] с. 196-204 | **2** |
| 29 | **Схема повного дослідження функції. ТК №3 (диференціальне числення функції однієї змінної).** <br> Літ.: [2] с. 196-204 | **2** |
| | **Тема 6. Диференціальне числення функції багатьох змінних.** | **8** |
| 30 | **Диференціювання функції багатьох змінних. Частинні похідні та повний диференціал функції багатьох змінних** <br> Літ.: [2] с. 213-219 | **2** |
| 31 | **Похідна від функції багатьох змінних, заданої неявно** <br> Літ.: [6] с. 95-111 | **2** |
| 32 | **Безумовний та умовний екстремуми функції багатьох змінних.** <br> Літ.: [6] с. 95-111, [2] с. 224-225 | **2** |
| 33 | **Прикладні задачі з використанням диференціального числення у комп'ютерних науках.** | **2** |
| | **Разом за 1-й семестр** | **66** |
| | ***Другий семестр*** | |
| | **Тема 7. Комплексна площина** | **6** |
| 1 | **Комплексні числа та дії над ними.** <br> Літ.: [6] с. 111-118 | **2** |
| 2 | **Формула Ейлера. Формула Муавра** <br> Літ.: [6] с. 111-118 | **2** |
| 3 | **Знаходження кореня комплексного числа Розв'язування комплексних рівнянь та нерівностей. ТК № 1 (комплексні числа)** <br> Літ.: [2] с. 122-123 | **2** |
| | **Тема 8. Інтегральне числення функції однієї змінної.** | **18** |
| 4 | **Невизначений інтеграл. Безпосереднє інтегрування. Інтегрування заміною змінних.** <br> Літ.: [2] с. 239-247 | **2** |
| 5 | **Інтегрування частинами** <br> Літ.: [2] с. 247-248 | **2** |
| 6 | **Інтегрування раціональних функцій.** <br> Літ.: [2] с. 251-257 | **2** |
| 7 | **Інтегрування ірраціональних функцій** <br> Літ.: [6] с. 118-131 | **2** |
| 8 | **Інтегрування тригонометричних функцій.** <br> Літ.: [2] с. 261-272 | **2** |
| 9 | **Визначений інтеграл та його обчислення.** <br> Літ.: [6] с. 131-136 | **2** |
| 10 | **Невласні інтеграли.** <br> Літ.: [2] с. 145-150 | **2** |
| 11 | **Застосування визначених інтегралів: до обчислення довжин дуг, площ криволінійних трапецій. Обчислення об'ємів та площ поверхонь тіл обертання.** <br> Літ.: [2] с. 291-298 | **2** |
| 12 | **Прикладні задачі з використанням інтегрального числення у комп'ютерних науках. Контрольна робота №1 (з тем 7-8).** <br> Літ.: [2] с. 291-298 | **2** |
| | **Тема 9. Диференціальні рівняння та їх системи.** | **12** |
| 13 | **Інтегрування диференціальних рівнянь з відокремленими та відокремлюваними змінними. Задача Коші.** <br> Літ.: [5] с. 4-10 | **2** |
| 14 | **Інтегрування однорідних диференціальних рівнянь першого порядку.** <br> Літ.: [5] с. 11-14 | **2** |
| 15 | **Лінійні диференціальні рівняння першого порядку. Рівняння Бернуллі.** <br> Літ.: [5] с. 15-25 | **2** |
| 16 | **Диференціальні рівняння 2-го порядку, що допускають пониження порядку.** <br> Літ.: [5] с. 32-37 | **2** |
| 17 | **Лінійні однорідні диференціальні рівняння зі сталими коефіцієнтами.** <br> Літ.: [5] с. 38-40 | **2** |
| 18 | **Лінійні неоднорідні диференціальні рівняння зі сталими коефіцієнтами. ТК №2 (диференціальні рівняння).** <br> Літ.: [5] с. 41-50 | **2** |
| | **Тема 10. Ряди.** | **14** |
| 19 | **Числові ряди з додатними членами. Гранична ознака порівняння. Ознака Д'Аламбера.** <br> Літ.: [5] с. 58-68 | **2** |
| 20 | **Числові ряди з додатними членами. Радикальна та інтегральна ознаки Коші.** <br> Літ.: [5] с. 58-68 | **2** |
| 21 | **Знакозмінні числові ряди. Ознака Лейбніца. Умовна та абсолютна збіжність.** <br> Літ.: [5] с. 69-74 | **2** |
| 22 | **Функціональні та степеневі ряди. Область збіжності функціональних рядів. Ознаки Д'Аламбера та радикальна ознака Коші. Радіус та інтервал збіжності степеневого ряду.** <br> Літ.: [5] с. 75-80 | **2** |
| 23 | **Розклад функції в степеневий ряд. Ряди Тейлора та Маклорена.** <br> Літ.: [5] с. 81-83, 86 | **2** |
| 24 | **Застосування рядів до наближених обчислень. ТК №3 (ряди).** <br> Літ.: [5] с. 83-85, 87-88 | **2** |
| 25 | **Узагальнююче заняття** | **2** |
| | **Разом за 2-й семестр** | **50** |

> **Примітка:** ТК — тестовий контроль, ІДЗ – індивідуальне домашнє завдання.

### 5.3 Зміст самостійної роботи здобувача вищої освіти

Самостійна робота студентів полягає у систематичному опрацюванні програмного матеріалу з відповідних джерел інформації, підготовці до практичних занять, контрольних робіт, тестування, виконанні індивідуальних завдань. Крім цього до послуг студентів сторінка навчальної дисципліни у Модульному середовищі для навчання, де розміщені Робоча програма дисципліни та необхідні документи з її навчально-методичного забезпечення.

| Номер тижня | Вид самостійної роботи | Кількість годин |
| :--- | :--- | :--- |
| | ***Перший семестр*** | |
| 1 | **Опрацювання теоретичного матеріалу з Т1, підготовка до практичних занять №1 та 2, виконання ІДЗ№1.** | **10** |
| 2 | **Опрацювання теоретичного матеріалу з Т1, підготовка до практичних занять №3 та 4, виконання ІДЗ№1.** | **10** |
| ... | ... | ... |
| 16 | **Опрацювання теоретичного матеріалу з Т6, підготовка до практичних занять №31 та 32, підготовка до захисту ІДЗ№4.** | **11** |
| 17 | **Опрацювання теоретичного матеріалу з Т6, підготовка до практичного заняття №33. Підготовка до складання іспиту.** | **10** |
| | **Разом 1-й семестр:** | **172** |
| | ***Другий семестр*** | |
| 1 | **Опрацювання теоретичного матеріалу з Т7, підготовка до практичних занять №1 та 2, виконання ІДЗ№1.** | **9** |
| ... | ... | ... |
| 16 | **Опрацювання теоретичного матеріалу з Т10, підготовка до практичного заняття №24, виконання ІДЗ№4. підготовка до захисту ІДЗ№4. Підготовка до ТК №3 з теми 10.** | **5** |
| 17 | **Опрацювання теоретичного матеріалу з Т10 підготовка до практичного заняття №25. Підготовка до складання іспиту.** | **5** |
| | **Разом:** | **114** |

> **Примітка:** Т – тема навчальної дисципліни, КР– контрольна робота.

На самостійне опрацювання студентів виносяться визначені у методичних рекомендаціях до практичних занять та самостійної роботи індивідуальні домашні завдання (ІДЗ) з відповідних тем. Керівництво самостійною роботою та контроль за виконанням індивідуального завдання здійснюється викладачем згідно з розкладом консультацій у позаурочний час. Вимоги до виконання індивідуального домашнього завдання викладені в Модульному середовищі для навчання на сторінці навчальної дисципліни.

## 6. Технології та методи навчання

Процес навчання з дисципліни грунтується на використанні традиційних та сучасних технологій та методів навчання, зокрема:
* **лекції:** з використанням мультимедійних презентацій, методів візуалізації, проблемного й інтерактивного навчання, методів стимулювання і мотивації, інформаційно-комунікаційних технологій;
* **практичні заняття:** з використанням інструктування, демонстрування, розв'язування типових і прикладних задач, аналізу кейсів, ситуаційних завдань, елементів дискусії;
* **самостійна робота:** опрацювання теоретичного матеріалу, підготовка до виконання практичних робіт, поточного та підсумкового контролю, виконання індивідуальних та домашніх завдань, з використанням інформаційно-комп'ютерних технологій та технологій дистанційного навчання.

## 7. Методи контролю

Поточний контроль здійснюється під час аудиторних **практичних** занять, а також у дні проведення контрольних заходів, встановлених робочою програмою і графіком освітнього процесу, в т.ч. з використанням Модульного середовища для навчання. При цьому використовуються такі методи поточного контролю:

* **оцінювання результатів роботи на практичних заняттях (опитування теоретичного матеріалу, розв'язування задач, участь у обговоренні ситуацій);**
* **тестовий контроль засвоєння теоретичного та практичного матеріалу з теми;**
* **оцінювання результатів виконання індивідуального домашнього завдання;**
* **оцінювання контрольних робіт (практичних завдань за темами).**

При виведенні підсумкової семестрової оцінки враховуються результати як поточного контролю, так і підсумкового контролю, який проводиться з усього матеріалу дисципліни за білетами, попередньо розробленими і затвердженими на засіданні кафедри. Здобувач вищої освіти, який набрав з будь-якого виду навчальної роботи, суму балів нижчу за 60 відсотків від максимального балу, не допускається до семестрового контролю, поки не виконає обсяг роботи, передбачений Робочою програмою. Здобувач вищої освіти, який набрав позитивний середньозважений бал (60 відсотків і більше від максимального балу) з усіх видів поточного контролю і не склав іспит, вважається таким, який має академічну заборгованість. Ліквідація академічної заборгованості із семестрового контролю здійснюється у період екзаменаційної сесії або за графіком, встановленим деканатом відповідно до «Положення про контроль і оцінювання результатів навчання здобувачів вищої освіти у ХНУ».

## 8. Політика дисципліни

Політика навчальної дисципліни загалом визначається системою вимог до здобувача вищої освіти, що передбачені чинними положеннями Університету про організацію і навчально-методичне забезпечення освітнього процесу. Зокрема, проходження інструктажу з техніки безпеки; відвідування занять з дисципліни є обов'язковим. За об'єктивних причин (підтверджених документально) теоретичне навчання за погодженням із лектором може відбуватись в он-лайн режимі. Успішне опанування дисципліни і формування фахових компетентностей і програмних результатів навчання передбачає необхідність **підготовки до практичних занять (вивчення теоретичного матеріалу з теми), активно працювати на занятті, розв'язувати задачі, брати участь у дискусіях щодо прийнятих рішень при виконанні здобувачами задач тощо.**

Здобувачі вищої освіти мають дотримуватися встановлених термінів виконання всіх видів навчальної роботи відповідно до робочої програми навчальної дисципліни. Пропущене **практичне** заняття студент зобов'язаний відпрацювати у встановлений викладачем термін, але не пізніше, ніж за два тижні до кінця теоретичних занять у семестрі.

Засвоєння студентом теоретичного матеріалу з дисципліни оцінюється за результатами опитування під час практичних занять, тестування й виконання індивідуального домашнього завдання та контрольної роботи. Виконання індивідуального завдання завершується його здачею на перевірку у терміни, встановлені графіком самостійної роботи.

Здобувач вищої освіти, виконуючи самостійну роботу або індивідуальну роботу з дисципліни, має дотримуватися політики доброчесності (заборонені списування, плагіат). У разі виявлення порушення політики академічної доброчесності в будь-яких видах навчальної роботи здобувач вищої освіти отримує незадовільну оцінку і має повторно виконати завдання з відповідної теми. Будь-які форми порушення академічної доброчесності **не допускаються**.

У межах вивчення навчальної дисципліни здобувачам вищої освіти передбачено визнання і зарахування результатів навчання, набутих шляхом неформальної освіти, що розміщені на доступних платформах, які сприяють формування компетентностей і поглибленню результатів навчання, визначених робочою програмою дисципліни.

## 9. Оцінювання результатів навчання студентів у семестрі

Оцінювання академічних досягнень здобувача вищої освіти здійснюється відповідно до «Положення про контроль і оцінювання результатів навчання здобувачів вищої освіти у ХНУ». При поточному оцінюванні кожна структурна одиниця навчальної роботи може бути зарахована, якщо здобувач набрав не менше 60 відсотків від максимально можливої суми балів.

**Таблиця - Критерії оцінювання навчальних досягнень здобувача вищої освіти**

| Оцінка та рівень досягнення | Узагальнений зміст критерія оцінювання                                                                                                                                                                                                                                                                                                                              |
| :-------------------------- | :------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------ |
| **Відмінно (високий)**    | Здобувач вищої освіти глибоко і у повному обсязі опанував зміст навчального матеріалу, легко в ньому орієнтується і вміло використовує понятійний апарат; уміє пов'язувати теорію з практикою, вирішувати практичні завдання, впевнено висловлювати і обґрунтовувати свої судження. При відповіді допустив **дві-три несуттєві похибки.**                          |
| **Добре (середній)**      | Здобувач вищої освіти виявив повне засвоєння навчального матеріалу, володіє понятійним апаратом, орієнтується у вивченому матеріалі; свідомо використовує теоретичні знання для вирішення практичних задач; виклад відповіді грамотний, але у змісті і формі відповіді можуть мати місце окремі неточності. Здобувач вищої освіти у відповіді допустив **дві-три несуттєві помилки.** |
| **Задовільно (достатній)**  | Здобувач вищої освіти виявив знання основного програмного матеріалу в обсязі, необхідному для подальшого навчання та практичної діяльності за професією, справляється з виконанням практичних завдань, передбачених програмою. Допускає неточності і **суттєві помилки** у відповіді.                                                                                   |
| **Незадовільно (недостатній)** | Здобувач вищої освіти виявив розрізнені, безсистемні знання, не вміє виділяти головне і другорядне, допускається помилок у визначенні понять, хаотично і невпевнено викладає матеріал, не може використовувати знання при вирішенні практичних завдань.                                                                                                                |

**Структурування дисципліни за видами навчальної роботи і оцінювання результатів навчання**

| Аудиторна робота           | Контрольні заходи               | Самостійна робота                    | Семестровий контроль | Разом        |
| :------------------------- | :------------------------------ | :----------------------------------- | :------------------- | :----------- |
| **Практичні заняття (бали)** | **Тестовий контроль ТК (бали)** | **Контрольна робота КР (бали)** | **ІДЗ (бали)**     | **Іспит (бали)** | **Сума балів** |
| **9-15**                 | **9-15**                      | **6-10**                           | **12-20**          | **24-40**    | **60-100***  |

> *Примітка: *За набрану з будь-якого виду навчальної роботи кількість балів, нижчу встановленого мінімуму, здобувач отримує незадовільну оцінку і має її перездати.

**Оцінювання на практичних заняттях**
Оцінка, яка виставляється за практичне заняття, складається з усного опитування, професійного обґрунтування рішень при розв'язуванні задач та результатів самостійних робіт. При оцінюванні викладач керується критеріями, наведеними вище (мінімальний позитивний бал – **3** бали, максимальний – **5** балів).

**Оцінювання результатів тестового контролю**
Кожен тест складається із **10** тестових завдань. Залежно від кількості правильних відповідей здобувач може отримати від **3** до **5** балів.

| Кількість правильних відповідей | 0-5 | 6 | 7-8 | 9-10 |
| :--- | :-: | :-: | :---: | :---: |
| **Кількість отриманих балів** | 0 | 3 | 4 | 5 |

**Оцінювання контрольної роботи**
Контрольна робота передбачає виконання **п'яти практичних завдань**. Кожне завдання оцінюється **2** балами, загальна сума балів на позитивну оцінку становить від **6** до **10**.

| Кількість правильних відповідей | 1-2 | 3 | 4 | 5 |
| :--- | :-: | :-: | :-: | :-: |
| **Кількість отриманих балів** | 0 | 6 | 8 | 10 |

**Оцінювання результатів виконання індивідуального домашнього завдання (ІДЗ)**
ІДЗ оцінюється комплексно з урахуванням самостійності, правильності, обґрунтованості рішень та якості оформлення. Мінімальний позитивний бал – **3** бали, максимальний – **5** балів за кожне ІДЗ.

**Оцінювання результатів підсумкового семестрового контролю (іспит)**
Іспит відбувається за білетами, що містять теоретичні питання та практичні завдання.

**Таблиця – Оцінювання результатів іспиту (40 балів)**

| Види завдань                         | Мінімальний бал (задовільно) | Максимальний бал (відмінно) |
| :----------------------------------- | :--------------------------: | :-------------------------: |
| Теоретичне питання № 1               | **3**                      | **5**                     |
| Теоретичне питання № 2               | **3**                      | **5**                     |
| Практичне завдання (6 задач)         | **18**                     | **30**                    |
| **Разом:**                         | **24**                     | **40**                    |

**Таблиця - Співвідношення інституційної шкали оцінювання і шкали оцінювання ЄКТС**

| Оцінка ЄКТС | Рейтингова шкала балів | Залік         | Іспит/диференційований залік |
| :---------- | :--------------------- | :------------ | :-------------------------- |
| A           | 90-100                 | **Зараховано**| **Відмінно/Excellent**    |
| B, C        | 73-89                  |               | **Добре/Good**            |
| D, E        | 60-72                  |               | **Задовільно/Satisfactory** |
| FX, F       | 0-59                   | **Незараховано**| **Незадовільно/Fail**     |

## 10. Питання для самоконтролю результатів навчання

***Перший семестр***

1. Визначники 2-го, 3-го та п-го порядків: означення, властивості.
2. Розв'язування систем лінійних алгебраїчних рівнянь методом Крамера.
3. Матриці; дії над матрицями. Обернена матриця. Ранг матриці.
4. Розв'язування систем лінійних алгебраїчних рівнянь методом Гаусса.
5. Скалярний, векторний та мішаний добутки векторів: означення, властивості.
6. Власні числа та власні вектори.
7. Рівняння прямої на площині та у просторі.
8. Криві та поверхні 2-го порядку.
9. Поняття границі функції. Перша і друга особливі границі.
10. Неперервність функції. Класифікація розривів.
11. Означення похідної та диференціала. Правила диференціювання.
12. Правило Лопіталя.
13. Загальна схема дослідження функції за допомогою похідних.
14. Частинні похідні та екстремум функції від двох змінних.
15. Градієнт, похідна за напрямком.

***Другий семестр***

1. Комплексні числа та дії над ними.
2. Неозначений інтеграл та його властивості. Методи інтегрування.
3. Інтегрування раціональних, ірраціональних та тригонометричних функцій.
4. Визначений інтеграл. Формула Ньютона-Лейбніца.
5. Застосування визначеного інтеграла.
6. Диференціальні рівняння першого порядку.
7. Лінійні однорідні та неоднорідні диференціальні рівняння.
8. Числові ряди. Ознаки збіжності.
9. Степеневі ряди. Ряд Тейлора та Маклорена.
10. Тригонометричні ряди Фур'є.

## 11. Навчально-методичне забезпечення

1. **Лінійна алгебра та аналітична геометрія: курс лекцій для студентів IT спеціальностей** / А. О. Рамський, Н.О. Ярецька, О. А. Поплавська. – Хмельницький : ХНУ, 2022. – 257 с.
2. **Вища математика. Методичні рекомендації до виконання практичних та індивідуальних завдань... Частина 1.** / Н.М. Самарук, О.А. Поплавська. Хмельницький: ХНУ, 2023. – 105 с.
3. **Вища математика. Диференціальні рівняння. Ряди: практикум...** / уклад.: Н.М. Самарук, О.А. Поплавська – Хмельницький:ХНУ,2020.– 107с.
4. **Вища математика : методичні вказівки до вивчення курсу...** / А. О. Рамський, Н. О. Ярецька. – Хмельницький : ХНУ, 2021. – 180 с.
5. **Використання Maple при вивченні обчислювальної математики: Методичні вказівки...** / А.О Рамський, Н.О. Ярецька. – Хмельницький: ХНУ, 2019. - 105 с.

## 12. Матеріально-технічне та програмне забезпечення

* **Апаратне забезпечення:** ПК, проєктор, доступ до мережі Інтернет.
* **Програмне забезпечення:** Microsoft Office (або аналоги), браузер.

## 13. Рекомендована література

**Основна**

1. Пасічник Я. А. **Вища математика : підручник**. Острог : Видавництво Національного університету «Острозька академія», 2021. 432 с.
2. **Вища математика: підручник для здобувачів ступеня бакалавра за інженерними спеціальностями** / М. Є. Дудкін, О. Ю. Дюженкова, І. В. Степахно; КПІ ім. Ігоря Сікорського. – Київ: КПІ ім. Ігоря Сікорського, 2022. – 449 с.
3. Рамський А. О. [та ін.]. **Лінійна алгебра та аналітична геометрія: курс лекцій**. – Хмельницький : ХНУ, 2022. – 257 с.
4. Самарук Н.М., Поплавська О.А. **Вища математика. Методичні рекомендації... Частина 1**. – Хмельницький: ХНУ, 2023. – 105 с.
5. Самарук Н.М., Поплавська О.А. **Вища математика. Диференціальні рівняння. Ряди: практикум**. – Хмельницький:ХНУ,2020.– 107c.

**Додаткова**

1. Скуратовський Р.В. **Вища математика з прикладами і задачами. Підручник**. – К.: Національна академія управління, 2021. – 232 с.
2. Кагадій Т. С. [та ін.]. **Диференціальні рівняння: теорія, приклади, розв'язання. Навч. посіб**. Дніпро: ДДАЕУ, 2022, 190с.
3. **Практикум з курсу "Математичний аналіз".** / О. В. Костюк [та ін.]. Харків : Друкарня Мадрид, 2022.

## 14. Інформаційні ресурси

1. Модульне середовище для навчання: `https://msn.khmnu.edu.ua/course/view.php?id=[ID_КУРСУ]`
2. Електронна бібліотека університету: `http://library.khmnu.edu.ua/`
3. Репозитарій ХНУ: `https://elar.khmnu.edu.ua/`

---
## ВИЩА МАТЕМАТИКА *(Силабус для опису дисципліни)*

| | |
| :--- | :--- |
| **Тип дисципліни** | **Обов'язкова** |
| **Рівень вищої освіти** | **Перший (бакалаврський)** |
| **Мова викладання** | Українська |
| **Семестр** | **Перший – другий** |
| **Кількість призначених кредитів ЄКТС** | **15,0** |
| **Форми здобуття освіти, для яких викладається дисципліна** | **Очна (денна)** |

**Результати навчання.** **Після вивчення дисципліни студент повинен: досконало володіти професійною термінологією та основними поняттями неперервного математичного аналізу, лінійної алгебри та аналітичної геометрії; розрізняти основні методи дослідження функцій, розв'язування систем лінійних рівнянь і задач аналітичної геометрії; виконувати математичне формулювання та дослідження моделей процесів і явищ, що використовуються у сфері комп'ютерних наук, обґрунтовувати вибір методів для їх розв'язання; застосовувати методи чисельного диференціювання, інтегрування, розв'язання звичайних диференціальних та інтегральних рівнянь, програмно реалізовувати чисельні методи для прикладних задач; виконувати обчислювальні експерименти, обробляти та аналізувати їх результати з метою дослідження характеристик об'єктів і систем у комп'ютерних науках; будувати логічні висновки та інтерпретувати результати математичних досліджень; використовувати математичний апарат для моделювання, аналізу та розв'язання складних професійних задач у сфері інформаційних технологій.** *Вставляєте своє із пояснювальної записки (пункт 3)*

**Зміст навчальної дисципліни.** **Лінійна та векторна алгебра; аналітична геометрія; вступ до математичного аналізу; диференціальне числення функції однієї та багатьох змінних, комплексні числа; інтегральне числення функції однієї змінної; диференціальні рівняння; ряди.**

**Пререквізити:** **вихідна.** *берете з ОП (також це у вас вже прописано в пояснювальній записці (пункт 3))*

**Кореквізити:** **статистична обробка даних, теорія алгоритмів, дослідження операцій та основи теорії прийняття рішень, інтелектуальний аналіз даних, кваліфікаційна робота.** *берете з ОП (також це у вас вже прописано в пояснювальній записці (пункт 3))*

**Запланована навчальна діяльність:** **Мінімальний обсяг навчальних занять в одному кредиті ЄКТС навчальної дисципліни для першого (бакалаврського) рівня вищої освіти за денною формою здобуття освіти становить 10 годин на 1 кредит ЄКТС.**
*Або*
*Мінімальний обсяг навчальних занять в одному кредиті ЄКТС навчальної дисципліни для першого (бакалаврського) рівня вищої освіти за денною формою здобуття освіти становить 10 годин; для заочної форми – 2-3 години на 1 кредит ЄКТС.*
*або*
*Мінімальний обсяг навчальних занять в одному кредиті ЄКТС навчальної дисципліни для другого (магістерського) рівня вищої освіти за денною формою здобуття освіти становить 8 годин на 1 кредит ЄКТС.*
*або*
*Мінімальний обсяг навчальних занять в одному кредиті ЄКТС навчальної дисципліни для третього (освітньо-наукового) рівня вищої освіти за денною формою здобуття освіти становить 8 годин; для заочної форми – 2-3 години на 1 кредит ЄКТС.*

**Форми (методи) навчання:** **лекції (з використанням методів візуалізації, проблемного й інтерактивного навчання, мотиваційних прийомів, інформаційно-комунікаційних технологій); практичні заняття (з використанням інструктування, демонстрування, розв'язування типових і прикладних задач, аналізу кейсів, ситуаційних завдань, елементів дискусії), самостійна робота (опрацювання теоретичного матеріалу, підготовка до виконання практичних робіт, поточного та підсумкового контролю, виконання індивідуальних та домашніх завдань).** *(у вас це прописано в пункті 6 технології та методи навчання)*

**Форми оцінювання результатів навчання:** **оцінювання практичних та контрольних робіт; виконання індивідуального завдання; тестування.** *Прописуєте ті види контролю, які у вас є і відображені в пункті 6, 9*

**Вид семестрового контролю:** **іспит – 1, 2 семестр.** (або залік)

**Навчальні ресурси:**

1. **Пасічник Я. А. Вища математика : підручник. Острог : Видавництво Національного університету «Острозька академія», 2021. 432 с.**
2. **Вища математика: підручник для здобувачів ступеня бакалавра за інженерними спеціальностями / М. Є. Дудкін, О. Ю. Дюженкова, І. В. Степахно; КПІ ім. Ігоря Сікорського. – Київ: КПІ ім. Ігоря Сікорського, 2022. – 449 с.**
3. **Лінійна алгебра та аналітична геометрія: курс лекцій для студентів ІТ спеціальностей / А.О. Рамський, Н.О. Ярецька, О. А. Поплавська. – Хмельницький : ХНУ, 2022. – 257 с.**
4. **Вища математика. Методичні рекомендації до виконання практичних та індивідуальних завдань з дисципліни для здобувачів першого (бакалавр) рівня вищої освіти. Частина 1. / Н.М. Самарук, О.А. Поплавська. – Хмельницький: ХНУ, 2023. – 105 с.**
5. **Вища математика. Диференціальні рівняння. Ряди: практикум для студентів інж.-техн. спец. уклад.: Н.М. Самарук, О.А. Поплавська – Хмельницький:ХНУ,2020.– 107с.**
6. **Вища математика : методичні вказівки до вивчення курсу для студентів інженерних спеціальностей / А.О. Рамський, Н. О. Ярецька. – Хмельницький : ХНУ, 2021. – 180 с.**
7. **Модульне середовище для навчання.** Доступ до ресурсу: **https://msn.khmnu.edu.ua/course/view.php?id=7521** *ставите посилання на свій курс*
8. **Електронна бібліотека університету.** Доступ до ресурсу: **http://library.khmnu.edu.ua/**

**Викладачі:** **канд. фіз.-м. наук, доцент Рамський А., ст. викл. Поплавська О.**

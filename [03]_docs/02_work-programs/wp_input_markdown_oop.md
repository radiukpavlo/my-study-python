**ХМЕЛЬНИЦЬКИЙ НАЦІОНАЛЬНИЙ УНІВЕРСИТЕТ**

**ЗАТВЕРДЖУЮ**

| | |
|:---|:---|
| Декан факультету інформаційних технологій | |
| \_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_ | **Тетяна ГОВОРУЩЕНКО** |
| <sup>Підпис</sup> | <sup>Ім’я, ПРІЗВИЩЕ</sup> |

<p style="text-align:right;">2025 р.</p>

### РОБОЧА ПРОГРАМА НАВЧАЛЬНОЇ ДИСЦИПЛІНИ

<p style="text-align:center;"><strong>Об'єктно-орієнтоване проектування</strong></p>
<p style="text-align:center;"><sup>Назва дисципліни</sup></p>

| **Призначення Робочої програми** | Для освітньої програми спеціальності F7 Комп'ютерна інженерія |
| :--- | :--- |
| **Рівень вищої освіти** | Перший (бакалаврський) |
| **Мова навчання** | Українська |
| **Обсяг дисципліни, кредитів ЄКТС** | 8 |
| **Статус дисципліни** | Вибіркова |
| **Факультет** | Інформаційних технологій |
| **Кафедра** | Комп’ютерної інженерії та інформаційних систем |

| **Форма здобуття освіти** | **Обсяг дисципліни** | | **Кількість годин** | | | | | | **Форма семестрового контролю** |
| :---: | :---: | :---: | :---: | :---: | :---: | :---: | :---: | :---: | :---: |
| | **Кредити ЄКТС** | **Години** | **Аудиторні заняття** | | | | | **Самостійна робота (в т.ч. ІРС)** | |
| | | | **Разом** | **Лекції** | **Лабораторні роботи** | **Практичні заняття** | **Семінарські заняття** | | |
| Д | 8 | 240 | 96 | 32 | 32 | 32 | | 144 | Залік |

Робоча програма складена на основі освітньої програми підготовки бакалавра та стандарту вищої освіти спеціальності.

| | |
|:---|:---|
| Робоча програма складена \_\_\_\_\_\_\_\_\_\_\_\_\_\_\_\_\_\_\_\_\_\_\_\_\_ | **д-р техн. наук, професор Сергій ЛИСЕНКО** |
| | <sup>Науковий ступінь, вчене звання, Ім’я, ПРІЗВИЩЕ</sup> |
| <sup>Підпис</sup> | |

Схвалена на засіданні кафедри комп’ютерної інженерії та інформаційних систем

Протокол від **29.08** **2025** № **1**.

| | |
|:---|:---|
| Зав. кафедри комп’ютерної інженерії та інформаційних систем | \_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_ **Ольга ПАВЛОВА** |
| <sup>Назва</sup> | <sup>Підпис &nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; Ім’я, ПРІЗВИЩЕ</sup> |

<p style="text-align:center;">Хмельницький 2025</p>

### 3. Пояснювальна записка

Дисципліна «Об'єктно-орієнтоване проектування» відноситься до циклу вибіркових дисциплін та є фундаментальною для поглиблення фахових умінь з розробки ефективного та надійного програмного забезпечення. Опанування курсу формує міцну основу для подальшої професійної спеціалізації у сферах розробки корпоративних систем, мобільних додатків та системного програмування, а також набуття практичних навичок реалізації складних програмних рішень. У процесі навчання здобувачі набувають важливих соціальних навичок (soft skills): уміння взаємодіяти, працювати в команді, проявляти ініціативу, брати відповідальність і приймати обґрунтовані інженерні рішення в умовах реальних проєктних завдань.

**Мета дисципліни.** Оволодіння студентами основними принципами проектування та розроблення програмного забезпечення на основі об'єктно-орієнтованого підходу мовою С#, які в подальшому можуть сприяти їхньому успішному застосуванню в професійній діяльності.

**Предмет дисципліни.** Принципи об'єктно-орієнтованого аналізу та проектування; концепції класів, об'єктів, наслідування та поліморфізму; методи та інструменти розробки програмних систем мовою С# на платформі .NET; оцінка якості програмної архітектури.

**Завдання дисципліни.** Формування практичних навичок застосування принципів алгоритмічного та об'єктно-орієнтованого програмування на прикладі компілятора Microsoft Visual Studio; ознайомлення з основними можливостями мови С#; засвоєння навичок використання ключових патернів проектування; опанування методів розробки на всіх етапах життєвого циклу програмної системи, від аналізу вимог до реалізації, тестування і супроводу.

**Результати навчання.** Після вивчення дисципліни студент повинен: **знати** теоретичні основи об'єктно-орієнтованої парадигми, принципи побудови класів та ієрархій наслідування, механізми поліморфізму та інкапсуляції, базові патерни проектування; **володіти** інструментами середовища розробки Microsoft Visual Studio, реалізовуючи складні програмні рішення; **вміти** застосовувати набуті знання для проектування, реалізації та аналізу програмних систем; вирішувати задачі аналізу та синтезу, що вимагають системного мислення та творчого підходу; обґрунтовувати вибір архітектурних рішень для розв’язання прикладних задач на основі аналізу їхньої ефективності; демонструвати уміння проводити тестування, оцінювати отримані результати та аргументовано захищати прийняті рішення; проявляти ініціативність, здатність до самостійного навчання, комунікації, роботи в команді та прийняття відповідальних інженерних рішень.

### 4. Структура залікових кредитів дисципліни

| **Назва розділу (теми)** | **лекції** | **лабораторні** | **практичні** | **СРС** |
| :--- | :---: | :---: | :---: | :---: |
| Тема 1. Основи ООП та платформа .NET | 4 | 4 | 4 | 18 |
| Тема 2. Інкапсуляція, наслідування та поліморфізм | 4 | 4 | 4 | 18 |
| Тема 3. Делегати, події і лямбда-вирази | 4 | 4 | 4 | 18 |
| Тема 4. Робота з колекціями | 4 | 4 | 4 | 18 |
| Тема 5. Робота з потоками і файловою системою | 4 | 4 | 4 | 18 |
| Тема 6. Основи LINQ | 4 | 4 | 4 | 18 |
| Тема 7. Основи Entity Framework | 4 | 4 | 4 | 18 |
| Тема 8. Управління пам'яттю | 4 | 4 | 4 | 18 |
| **Разом за семестр:** | **32** | **32** | **32** | **144** |

### 5. Програма навчальної дисципліни

#### 5.1 Зміст лекційного курсу

| **Номер лекції** | **Перелік тем лекцій, їхні анотації** | **Кількість годин** |
| :---: | :--- | :---: |
| | **Тема 1. Основи ООП та платформа .NET** | **4** |
| 1 | Вступ до ООП. Принципи інкапсуляції, наслідування, поліморфізму. Поняття класу та об'єкта.<br>Літ.: [3] с. 5–22; [4] с. 11–35; [9] с. 7–18. | 2 |
| 2 | Платформа .NET та її архітектура. Common Language Runtime (CLR), Framework Class Library (FCL).<br>Літ.: [1] с. 1–20; [5] с. 1–36; [6] с. 17–28. | 2 |
| | **Тема 2. Інкапсуляція, наслідування та поліморфізм** | **4** |
| 3 | Інкапсуляція. Модифікатори доступу. Властивості та методи. Конструктори та деструктори.<br>Літ.: [4] с. 53–80; [7] с. 95–120; [11] с. 164–190. | 2 |
| 4 | Наслідування та поліморфізм. Базові та похідні класи. Абстрактні класи та віртуальні методи.<br>Літ.: [3] с. 85–120; [4] с. 221–260; [9] с. 145–190. | 2 |
| | **Тема 3. Делегати, події і лямбда-вирази** | **4** |
| 5 | Делегати. Оголошення, створення екземплярів та використання. Багатоадресні (multicast) делегати.<br>Літ.: [5] с. 291–330; [7] с. 261–300; [9] с. 191–210. | 2 |
| 6 | Події та стандартні патерни їхньої обробки. Лямбда-вирази та анонімні методи.<br>Літ.: [5] с. 331–360; [7] с. 301–340; [9] с. 211–240. | 2 |
| | **Тема 4. Робота з колекціями** | **4** |
| 7 | Інтерфейси колекцій в .NET (IEnumerable, ICollection, IList). Нереалізовані колекції.<br>Літ.: [8] с. 37–100; [10] с. 367–410; [11] с. 341–375. | 2 |
| 8 | Узагальнені (generic) колекції: List<T>, Dictionary<TKey, TValue>, HashSet<T>.<br>Літ.: [8] с. 241–280; [10] с. 331–366; [11] с. 401–440. | 2 |
| | **Тема 5. Робота з потоками і файловою системою** | **4** |
| 9 | Робота з потоками (Stream). Читання та запис текстових і бінарних файлів.<br>Літ.: [4] с. 81–128; [9] с. 145–200; [10] с. 461–520. | 2 |
| 10 | Серіалізація та десеріалізація об'єктів. Формати JSON та XML. Асинхронна робота з файлами.<br>Літ.: [5] с. 146–180; [6] с. 431-450; [7] с. 396-410. | 2 |
| | **Тема 6. Основи LINQ** | **4** |
| 11 | Вступ до LINQ (Language-Integrated Query). Синтаксис запитів та синтаксис методів.<br>Літ.: [5] с. 367–410; [7] с. 341–375; [8] с. 100-108. | 2 |
| 12 | Оператори LINQ: фільтрація (Where), проекція (Select), сортування (OrderBy), групування (GroupBy).<br>Літ.: [5] с. 411–420; [7] с. 376–385; [9] с. 352-358. | 2 |
| | **Тема 7. Основи Entity Framework** | **4** |
| 13 | Вступ до Entity Framework Core. Підходи до розробки: Code First, Database First.<br>Літ.: [10] с. 1–36; [11] с. 17–28; [1] с. 23–40. | 2 |
| 14 | Виконання CRUD-операцій (Create, Read, Update, Delete). Робота зі зв'язками та навігаційними властивостями.<br>Літ.: [10] с. 37–100; [11] с. 421–430; [1] с. 6–12. | 2 |
| | **Тема 8. Управління пам'яттю** | **4** |
| 15 | Управління пам'яттю в .NET. Стек та керована купа (managed heap). Типи значень та посилань.<br>Літ.: [11] с. 1-20; [10] с. 1–25; [5] с. 1–20. | 2 |
| 16 | Збирач сміття (Garbage Collector). Робота з некерованими ресурсами: інтерфейс IDisposable та оператор using.<br>Літ.: [11] с. 21-50; [10] с. 26-50; [5] с. 21-40. | 2 |
| | **Разом за семестр:** | **32** |

#### 5.2 Зміст практичних занять

| **№ п/п** | **Тема практичного заняття** | **Кількість годин** |
| :---: | :--- | :---: |
| 1 | Створення класів та об'єктів. Визначення полів, властивостей, методів.<br>Літ.: [3] с. 23–52; [4] с. 36–70. | 2 |
| 2 | Аналіз структури .NET додатку. Використання базових класів з FCL.<br>Літ.: [1] с. 21–40; [5] с. 37–60. | 2 |
| 3 | Реалізація інкапсуляції. Застосування конструкторів для ініціалізації об'єктів.<br>Літ.: [4] с. 53–80; [7] с. 121–150. | 2 |
| 4 | Побудова ієрархії наслідування. Перевизначення методів для досягнення поліморфізму.<br>Літ.: [3] с. 90–115; [4] с. 236–260. | 2 |
| 5 | Практичне застосування делегатів для реалізації механізму зворотного виклику.<br>Літ.: [5] с. 301–330; [7] с. 271–300. | 2 |
| 6 | Створення та обробка подій. Використання лямбда-виразів для спрощення коду.<br>Літ.: [5] с. 331–350; [7] с. 301–320. | 2 |
| 7 | Робота з масивами та нереалізованими колекціями.<br>Літ.: [8] с. 40–80; [11] с. 345–370. | 2 |
| 8 | Використання узагальнених колекцій для типізованого зберігання даних.<br>Літ.: [8] с. 250–280; [10] с. 340–366. | 2 |
| 9 | Читання та запис даних у текстові файли за допомогою класів StreamReader та StreamWriter.<br>Літ.: [4] с. 95–120; [9] с. 160–180. | 2 |
| 10 | Серіалізація об'єктів у формат JSON та їхня десеріалізація.<br>Літ.: [5] с. 150–170; [6] с. 435-450. | 2 |
| 11 | Побудова простих LINQ-запитів до колекцій об'єктів.<br>Літ.: [5] с. 370–400; [7] с. 345–370. | 2 |
| 12 | Використання операторів агрегації (Sum, Average) та з'єднання (Join) в LINQ.<br>Літ.: [5] с. 401–420; [7] с. 371–390. | 2 |
| 13 | Налаштування з'єднання з базою даних за допомогою Entity Framework.<br>Літ.: [10] с. 20–40; [1] с. 10–25. | 2 |
| 14 | Реалізація операцій додавання та оновлення даних в базі через EF.<br>Літ.: [10] с. 41–80; [1] с. 26–50. | 2 |
| 15 | Аналіз типів даних (значення та посилання) та їхньої поведінки.<br>Літ.: [11] с. 5–25; [5] с. 5–25. | 2 |
| 16 | Практика реалізації інтерфейсу IDisposable для коректного звільнення ресурсів.<br>Літ.: [11] с. 26–45; [5] с. 26–45. | 2 |
| | **Разом за семестр:** | **32** |

#### 5.3 Зміст лабораторних занять

| **№ п/п** | **Тема лабораторного заняття** | **Кількість годин** |
| :---: | :--- | :---: |
| 1 | Розробка системи класів для представлення предметної області з використанням інкапсуляції.<br>Літ.: [3] с. 23–80; [4] с. 36–100. | 4 |
| 2 | Реалізація ієрархії наслідування та поліморфної поведінки на основі абстрактних класів та віртуальних методів.<br>Літ.: [3] с. 85–120; [4] с. 221–270. | 4 |
| 3 | Застосування делегатів та подій для створення слабкозв'язаних компонентів у консольному додатку.<br>Літ.: [5] с. 291–360; [7] с. 261–340. | 4 |
| 4 | Робота з узагальненими колекціями для зберігання, сортування та пошуку даних.<br>Літ.: [8] с. 241–300; [10] с. 331–380. | 4 |
| 5 | Реалізація механізму збереження та завантаження стану об'єктів у файл за допомогою JSON-серіалізації.<br>Літ.: [4] с. 81–128; [5] с. 146–180. | 4 |
| 6 | Виконання складних запитів до колекцій об'єктів в пам'яті за допомогою LINQ.<br>Літ.: [5] с. 367–420; [7] с. 341–395. | 4 |
| 7 | Розробка додатку для взаємодії з базою даних (створення, читання, оновлення записів) за допомогою Entity Framework.<br>Літ.: [10] с. 1–100; [1] с. 1–50. | 4 |
| 8 | Аналіз використання пам'яті та реалізація патерну Dispose для коректної роботи з некерованими ресурсами.<br>Літ.: [11] с. 1-50; [5] с. 1-45. | 4 |
| | **Разом за семестр:** | **32** |

#### 5.4 Зміст самостійної роботи здобувача вищої освіти

Самостійна робота студентів полягає у систематичному опрацюванні програмного матеріалу з відповідних джерел інформації, підготовці до практичних та лабораторних занять, виконанні індивідуальних домашніх завдань (ІДЗ), підготовці до підсумкової контрольної роботи (ПКР). До послуг студентів сторінка кафедри у Модульному середовищі для навчання, де розміщені Робоча програма дисципліни та необхідні матеріали з її навчально-методичного забезпечення та контролю результатів навчання.

| **Номер тижня** | **Вид самостійної роботи** | **Кількість годин** |
| :---: | :--- | :---: |
| 1-2 | Опрацювання лекційного матеріалу. Підготовка до виконання та захисту ЛР №1 та підготовка до ПЗ №1-2. | 18 |
| 3-4 | Опрацювання лекційного матеріалу. Підготовка до виконання та захисту ЛР №2 та підготовка до ПЗ №3-4. Виконання ІДЗ №1 “Проектування та реалізація ієрархії класів з використанням наслідування та поліморфізму”. | 20 |
| 5-6 | Опрацювання лекційного матеріалу. Підготовка до виконання та захисту ЛР №3 та підготовка до ПЗ №5-6. | 16 |
| 7-8 | Опрацювання лекційного матеріалу. Підготовка до виконання та захисту ЛР №4 та підготовка до ПЗ №7–8. Виконання ІДЗ №2 “Розробка системи обробки подій з використанням делегатів та лямбда-виразів”. | 20 |
| 9-10 | Опрацювання лекційного матеріалу. Підготовка до виконання та захисту ЛР №5 та підготовка до ПЗ №9-10. | 16 |
| 11-12 | Опрацювання лекційного матеріалу. Підготовка до виконання та захисту ЛР №6 та підготовка до ПЗ №11-12.Виконання ІДЗ №3 “Створення програми для обробки та аналізу даних з файлу з використанням LINQ”. | 20 |
| 13-14 | Опрацювання лекційного матеріалу. Підготовка до виконання та захисту ЛР №7 та підготовка до ПЗ №13-14. | 16 |
| 15-16 | Опрацювання лекційного матеріалу. Підготовка до виконання та захисту ЛР №8 та підготовка до ПЗ №15–16.Виконання ІДЗ №4 "Розробка додатку з консольним інтерфейсом для управління даними в базі через Entity Framework”. | 20 |
| 17 | Опрацювання лекційного матеріалу. Підготовка до підсумкового заняття та ПКР. Захист ІДЗ. | 12 |
| | **Разом за семестр:** | **144** |

**Примітки:** ЛР – лабораторна робота, ПЗ – практичне заняття, ІДЗ – індивідуальне домашнє завдання.

На самостійне опрацювання студентів виносяться визначені викладачем на початку навчального семестру ІДЗ з відповідних тем. Керівництво самостійною роботою та контроль за виконанням ІДЗ здійснюється викладачем, згідно з розкладом консультацій у позаурочний час.

Вимоги до виконання ІДЗ викладені в Модульному середовищі для навчання на сторінці навчальної дисципліни.

### 6. Технології та методи навчання

Процес навчання з дисципліни ґрунтується на використанні традиційних та сучасних технологій та методів навчання, зокрема: **лекції** (з використанням методів візуалізації, проблемного й інтерактивного навчання, інформаційно-комунікаційних технологій); **практичні заняття** (з використанням інструктування, розв’язування типових і прикладних задач, аналізу кейсів та архітектурних підходів, елементів дискусії тощо); **лабораторні заняття** (з фокусом на програмній реалізації класів та патернів проектування, тестуванні їхньої ефективності); **самостійна робота** (опрацювання теоретичного матеріалу, підготовка до виконання лабораторних робіт, підготовка до ПКР, виконання та захист ІДЗ), з використанням інформаційно-комп’ютерних технологій та технологій дистанційного навчання.

### 7. Методи контролю

Поточний контроль здійснюється під час аудиторних практичних та лабораторних занять, а також у дні проведення контрольних заходів, встановлених робочою програмою і графіком освітнього процесу, зокрема, з використанням Модульного середовища для навчання. Водночас використовуються такі методи поточного контролю:

- оцінювання результатів роботи на практичних заняттях (опитування теоретичного матеріалу, розв’язування задач, участь у обговоренні ситуацій);
- оцінювання результатів захисту лабораторних робіт;
- захист та оцінювання результатів виконання ІДЗ;

Підсумкова семестрова оцінка виставляється за результатами поточного контролю. Здобувач вищої освіти, який набрав з будь-якого виду навчальної роботи, суму балів нижчу за 60 відсотків від максимального балу, вважається таким, який має академічну заборгованість. Ліквідація академічної заборгованості із семестрового контролю здійснюється у період екзаменаційної сесії або за графіком, встановленим деканатом, відповідно до «Положення про контроль і оцінювання результатів навчання здобувачів вищої освіти у ХНУ».

### 8. Політика дисципліни

Політика навчальної дисципліни загалом визначається системою вимог до здобувача вищої освіти, що передбачені чинними положеннями Університету про організацію і навчально-методичне забезпечення освітнього процесу. Зокрема, проходження інструктажу з техніки безпеки; відвідування занять з дисципліни є обов’язковим. За об’єктивних причин (підтверджених документально) теоретичне навчання за погодженням із лектором може відбуватись в онлайн режимі. Успішне опанування дисципліни і формування фахових компетентностей і програмних результатів навчання передбачає необхідність підготовки до практичних та лабораторних занять (вивчення теоретичного матеріалу з теми, попередню підготовку протоколу роботи, підготовку до усного опитування для допуску до заняття), активно працювати на занятті, брати участь у дискусіях щодо прийнятих рішень при виконанні здобувачами лабораторних робіт та виконати ІДЗ.

Здобувачі вищої освіти мають дотримуватися встановлених термінів виконання всіх видів навчальної роботи, відповідно до робочої програми навчальної дисципліни. Термін захисту лабораторної роботи вважається своєчасним, якщо студент захистив її на наступному після виконання роботи занятті. Пропущене практичне і лабораторне заняття студент зобов’язаний відпрацювати у встановлений викладачем термін, але не пізніше, ніж за два тижні до кінця теоретичних занять у семестрі.

Засвоєння студентом теоретичного матеріалу з дисципліни оцінюється за результатами опитування під час практичних занять та написання ПКР.

Здобувач вищої освіти, виконуючи самостійну роботу або індивідуальну роботу з дисципліни, має дотримуватися політики доброчесності (заборонені списування, плагіат (зокрема, із використанням мобільних девайсів)). У разі виявлення порушення політики академічної доброчесності в будь-яких видах навчальної роботи здобувач вищої освіти отримує незадовільну оцінку і має повторно виконати завдання з відповідної теми (виду роботи), що передбачені робочою програмою. Будь-які форми порушення академічної доброчесності **не допускаються**.

У межах вивчення навчальної дисципліни здобувачам вищої освіти передбачено визнання і зарахування результатів навчання, набутих через неформальну освіту, що розміщені на доступних платформах, які сприяють формуванню компетентностей і поглибленню результатів навчання, визначених Робочою програмою дисципліни, або забезпечують вивчення відповідної теми та/або виду робіт з програми навчальної дисципліни (детальніше у «Положенні про порядок визнання та зарахування результатів навчання здобувачів вищої освіти у ХНУ»).

### 9. Оцінювання результатів навчання студентів у семестрі

Оцінювання академічних досягнень здобувача вищої освіти здійснюється, відповідно до «Положення про контроль і оцінювання результатів навчання здобувачів вищої освіти у ХНУ». При поточному оцінюванні виконаної здобувачем роботи з кожної структурної одиниці і отриманих ним результатів викладач виставляє йому певну кількість балів із встановлених Робочою програмою для цього виду роботи. Водночас кожна структурна одиниця навчальної роботи може бути зарахована, якщо здобувач набрав не менше 60 відсотків (мінімальний рівень для позитивної оцінки) від максимально можливої суми балів, призначеної структурній одиниці.

При оцінюванні результатів навчання здобувачів вищої освіти з будь-якого виду навчальної роботи (структурної одиниці) рекомендується використовувати наведені нижче узагальнені критерії:

**Таблиця - Критерії оцінювання навчальних досягнень здобувача вищої освіти**

| **Оцінка та рівень досягнення здобувачем запланованих ПРН та сформованих компетентностей** | **Узагальнений зміст критерія оцінювання** |
| :--- | :--- |
| **Відмінно (високий)** | Здобувач вищої освіти глибоко і у повному обсязі опанував зміст навчального матеріалу, легко в ньому орієнтується і вміло використовує понятійний апарат; уміє пов’язувати теорію з практикою, вирішувати практичні завдання, впевнено висловлювати і обґрунтовувати свої судження. Відмінна оцінка передбачає логічний виклад відповіді мовою викладання (в усній або у письмовій формі), демонструє якісне оформлення роботи і володіння спеціальними приладами та інструментами, прикладними програмами. Здобувач не вагається при видозміні запитання, вміє робити детальні та узагальнюючі висновки, демонструє практичні навички з вирішення фахових завдань. При відповіді допустив дві-три несуттєві похибки. |
| **Добре (середній)** | Здобувач вищої освіти виявив повне засвоєння навчального матеріалу, володіє понятійним апаратом, орієнтується у вивченому матеріалі; свідомо використовує теоретичні знання для вирішення практичних задач; виклад відповіді грамотний, але у змісті і формі відповіді можуть мати місце окремі неточності, нечіткі формулювання правил, закономірностей тощо. Відповідь здобувача вищої освіти будується на основі самостійного мислення. Здобувач вищої освіти у відповіді допустив дві-три несуттєві помилки. |
| **Задовільно (достатній)** | Здобувач вищої освіти виявив знання основного програмного матеріалу в обсязі, необхідному для подальшого навчання та практичної діяльності за професією, справляється з виконанням практичних завдань, передбачених програмою. Як правило, відповідь здобувача вищої освіти будується на рівні репродуктивного мислення, здобувач вищої освіти має слабкі знання структури навчальної дисципліни, допускає неточності і суттєві помилки у відповіді, вагається при відповіді на видозмінене запитання. Разом з тим, набув навичок, необхідних для виконання нескладних практичних завдань, які відповідають мінімальним критеріям оцінювання і володіє знаннями, що дозволяють йому під керівництвом викладача усунути неточності у відповіді. |
| **Незадовільно (недостатній)** | Здобувач вищої освіти виявив розрізнені, безсистемні знання, не вміє виділяти головне і другорядне, допускається помилок у визначенні понять, перекручує їхній зміст, хаотично і невпевнено викладає матеріал, не може використовувати знання при вирішенні практичних завдань. Як правило, оцінка «незадовільно» виставляється здобувачеві вищої освіти, який не може продовжити навчання без додаткової роботи з вивчення навчальної дисципліни. |

**Структурування дисципліни за видами навчальної роботи і оцінювання результатів навчання студентів денної форми здобуття освіти у семестрі**

| **Аудиторна робота** | | | | | | | | | **Контрольні заходи** | **Самостійна робота** | **Семестровий контроль** |
| :--- | :---: | :---: | :---: | :---: | :---: | :---: | :---: | :---: | :---: | :---: | :---: |
| **Лабораторні заняття №:** | | | | | | | | | **Практичні заняття** | | **Підсумкова контрольна робота (ПКР)** | **Індивідуальне домашнє завдання (ІДЗ)** | **Залік** |
| **1**[^1] | **2** | **3** | **4** | **5** | **6** | **7** | **8** | | **1** | **2** | **3** | **4** | | |
| **Кількість балів за кожний вид навчальної роботи (мінімум-максимум)** |
| 3-5 | 3-5 | 3-5 | 3-5 | 3-5 | 3-5 | 3-5 | 3-5 | | 3-5 | 3-5 | 3-5 | 3-5 | 6-10 | 12-20 | За рейтингом |
| **24-40** | | | | | | | | | **12-20** | | | **6-10** | **12-20** | **60-100** |

[^1]: за набрану з будь-якого виду навчальної роботи з дисципліни кількість балів, нижче встановленого мінімуму, здобувач отримує незадовільну оцінку і має її перездати у встановлений викладачем (деканом) термін. Інституційна оцінка встановлюється, відповідно до таблиці «Співвідношення інституційної шкали оцінювання і шкали оцінювання ЄКТС».

### 10. Питання для самоконтролю результатів навчання

1. Основні принципи ООП: інкапсуляція, наслідування, поліморфізм.
2. Поняття класу та об'єкта, їхній взаємозв'язок.
3. Архітектура платформи .NET та роль CLR.
4. Базова бібліотека класів (FCL) та її призначення.
5. Механізм інкапсуляції та модифікатори доступу.
6. Призначення та реалізація властивостей в С#.
7. Роль конструкторів та деструкторів у життєвому циклі об'єкта.
8. Концепція наслідування та побудова ієрархій класів.
9. Відмінність між базовим та похідним класом.
10. Поняття поліморфізму та його реалізація через віртуальні методи.
11. Призначення абстрактних класів та методів.
12. Концепція делегатів та їхнє використання для реалізації зворотних викликів.
13. Багатоадресні (multicast) делегати.
14. Механізм подій та його застосування у програмуванні GUI.
15. Стандартний патерн обробки подій в .NET.
16. Синтаксис та переваги використання лямбда-виразів.
17. Анонімні методи як попередники лямбда-виразів.
18. Базові інтерфейси колекцій: IEnumerable, ICollection, IList.
19. Переваги узагальнених (generic) колекцій.
20. Особливості та використання колекції List<T>.
21. Призначення та використання словників Dictionary<TKey, TValue>.
22. Колекція HashSet<T> для зберігання унікальних елементів.
23. Ієрархія класів потоків (Stream) в .NET.
24. Робота з текстовими файлами за допомогою StreamReader та StreamWriter.
25. Робота з бінарними даними за допомогою BinaryReader та BinaryWriter.
26. Поняття серіалізації та її призначення.
27. Серіалізація об'єктів у формат JSON.
28. Асинхронні операції з файлами з використанням async та await.
29. Призначення LINQ та його переваги.
30. Відмінності між синтаксисом запитів та синтаксисом методів у LINQ.
31. Оператор фільтрації Where.
32. Оператор проекції Select.
33. Оператори сортування OrderBy та ThenBy.
34. Оператор групування GroupBy.
35. Оператори агрегації: Sum, Count, Average, Max, Min.
36. Призначення та архітектура Entity Framework Core.
37. Підхід до розробки Code First.
38. Підхід до розробки Database First.
39. Контекст даних (DbContext) та набори сутностей (DbSet).
40. Виконання CRUD-операцій в Entity Framework.
41. Робота зі зв'язками "один-до-одного" та "один-до-багатьох".
42. Ліниве (Lazy Loading) та жадібне (Eager Loading) завантаження даних.
43. Розподіл пам'яті в .NET: стек та керована купа.
44. Відмінності між типами значень (value types) та типами посилань (reference types).
45. Принципи роботи збирача сміття (Garbage Collector).
46. Покоління об'єктів в керованій купі.
47. Поняття некерованих ресурсів.
48. Інтерфейс IDisposable для звільнення ресурсів.
49. Оператор using та його призначення.
50. Фіналізатори та їхня роль у життєвому циклі об'єкта.

### 11. Навчально-методичне забезпечення

Освітній процес з дисципліни «Об'єктно-орієнтоване проектування» повністю і в достатній кількості забезпечений необхідною навчально-методичною літературою, перелік якої наведено у розділі 13.

### 12. Матеріально-технічне та програмне забезпечення дисципліни

Для проведення лекційних, практичних та лабораторних занять використовуються спеціалізовані аудиторії та комп’ютерні класи кафедри, оснащені сучасною комп’ютерною технікою та мультимедійним обладнанням. Програмне забезпечення включає операційні системи (Windows, Linux), середовища написання програмного коду (наприклад, Visual Studio Community 2022, JetBrains Rider), компілятори мови С++, системи контролю версій. Усе програмне забезпечення, що використовується в межах вивчення дисципліни, є ліцензійним або вільно розповсюджуваним.

### 13. Рекомендована література

1. Технічна документація ASP.NET Core Microsoft. URL: https://docs.microsoft.com/uk-ua/aspnet/core/?view=aspnetcore-6.0.
2. Павлишко А.В. Савельєва О.В. алгоритмізація та програмування. Одеса 2017 с.123.
3. Завадський І. О., Заболотний Р. І. Основи візуального програмування. Київ Видавнича група BHV. С.271.
4. Коноваленко І.В., Марущак П.О., Савків В.Б. Програмування мовою C# 7.0. Тернопіль 2017. c.302.
5. Albahari, Joseph. C# 7.0 Pocket Reference: Instant Help for C# 7.0 Programmers 1st Edition. O'Reilly Media. 2017. С.240.
6. Грін, Дженніфер, Стеллман, Ендрю. Head First C#: Посібник для навчання з програмування в реальному світі за допомогою C# та .NET Core 4th Edition. O'Reilly Media. 2021. 800 с.
7. Альбахарі, Джозеф, Йоганнсен, Ерік. С# 8.0 in Nutshell: The Definitive Reference 1st Edition. O'Reilly Media. 2020. 1088 с.
8. Griffiths, Ian. Programming C# 8.0: Build Windows, Web, and Desktop Applications 1st Edition. O'Reilly Media. 2020. 802 с.
9. Настенко Д. В., Нестерко А. Б. ОБ'ЄКТНО-ОРІЄНТОВАНЕ ПРОГРАМУВАННЯ Частина 1. Основи об'єктно-орієнтованого програмування на мові С#. Київ НТУУ «КПІ». 2016. 76 с.
10. Albahari, Joseph. C# 10 in a Nutshell. The Definitive Reference. O'Reilly Media. 2022. 1058 с.
11. Richter, Jeffrey. CLR via C# (Developer Reference). Microsoft Press. 894 с.

### 14. Інформаційні ресурси

1. Модульне середовище для навчання. URL: https://msn.khmnu.edu.ua
2. Електронна бібліотека ХНУ. URL: http://library.khmnu.edu.ua/
3. Інституційний репозитарій ХНУ. URL: https://elar.khmnu.edu.ua/home

---

### АНОТАЦІЯ ДИСЦИПЛІНИ (ДЛЯ КАТАЛОГУ)

<p style="text-align:center;"><strong>ОБ'ЄКТНО-ОРІЄНТОВАНЕ ПРОЕКТУВАННЯ</strong></p>

| | |
| :--- | :--- |
| **Тип дисципліни** | Вибіркова |
| **Рівень вищої освіти** | Перший (бакалаврський) |
| **Мова викладання** | Українська |
| **Семестр** | 4 |
| **Кількість призначених кредитів ЄКТС** | 8,0 |
| **Форми здобуття освіти, для яких викладається дисципліна** | Очна (денна) |

**Результати навчання.** Після вивчення дисципліни студент повинен: **знати** теоретичні основи об'єктно-орієнтованої парадигми, принципи побудови класів та ієрархій наслідування, механізми поліморфізму та інкапсуляції, базові патерни проектування; **володіти** інструментами середовища розробки Microsoft Visual Studio, реалізовуючи складні програмні рішення; **вміти** застосовувати набуті знання для проектування, реалізації та аналізу програмних систем; вирішувати задачі аналізу та синтезу, що вимагають системного мислення та творчого підходу; обґрунтовувати вибір архітектурних рішень для розв’язання прикладних задач на основі аналізу їхньої ефективності; демонструвати уміння проводити тестування, оцінювати отримані результати та аргументовано захищати прийняті рішення; проявляти ініціативність, здатність до самостійного навчання, комунікації, роботи в команді та прийняття відповідальних інженерних рішень.

**Зміст навчальної дисципліни.** Основи ООП та платформа .NET; принципи інкапсуляції, наслідування та поліморфізму; архітектура CLR. Класи, об'єкти, властивості, конструктори; абстрактні класи та віртуальні методи. Делегати, події, лямбда-вирази. Узагальнені колекції (List, Dictionary). Робота з потоками, файловою системою та серіалізація об'єктів у JSON. Основи LINQ для запитів до даних. Взаємодія з базами даних через Entity Framework. Управління пам'яттю в .NET, робота збирача сміття та патерн IDisposable.

**Запланована навчальна діяльність.** Мінімальний обсяг навчальних занять в одному кредиті ЄКТС навчальної дисципліни для першого (бакалаврського) рівня вищої освіти за денною формою здобуття освіти становить 10 годин на 1 кредит ЄКТС.

**Форми (методи) навчання:** лекції (з використанням методів візуалізації, проблемного й інтерактивного навчання, інформаційно-комунікаційних технологій); практичні заняття (з використанням інструктування, розв’язування типових і прикладних задач, аналізу кейсів та архітектурних підходів, елементів дискусії тощо); лабораторні заняття (з фокусом на програмній реалізації класів та патернів проектування, тестуванні їхньої ефективності); самостійна робота (опрацювання теоретичного матеріалу, підготовка до виконання лабораторних робіт, підготовка до підсумкового контролю, виконання та захист ІДЗ), з використанням інформаційно-комп’ютерних технологій та технологій дистанційного навчання.

**Форми оцінювання результатів навчання:** оцінювання виконання практичних завдань; оцінювання виконання та захисту лабораторних робіт; оцінювання підсумкової контрольної роботи; оцінювання виконання та захисту індивідуального домашнього завдання.

**Вид семестрового контролю:** залік.

**Навчальні ресурси:**

1. Коноваленко І.В., Марущак П.О., Савків В.Б. Програмування мовою C# 7.0. Тернопіль 2017. c.302.
2. Griffiths, Ian. Programming C# 8.0: Build Windows, Web, and Desktop Applications 1st Edition. O'Reilly Media. 2020. 802 с.
3. Albahari, Joseph. C# 10 in a Nutshell. The Definitive Reference. O'Reilly Media. 2022. 1058 с.
4. Модульне середовище для навчання. URL: https://msn.khmnu.edu.ua
5. Електронна бібліотека ХНУ. Доступ до рecypcy: http://library.khmnu.edu.ua/

**Викладачі:** д-р техн. наук, професор Лисенко С.М.
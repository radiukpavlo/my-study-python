# Зауваження

| № | Розділ / Локація | Зміст зауваження (Говорущенко) |
|:---:|:---|:---|
| **1** | [Розділ 4, Рисунок 4.12] | Ні, в мене там просто чисто математично щось не сходилось. Там ви не дали, щоби вона нормалізована була, та рядки. Там було незрозуміло, який був розмір. То треба навести перед цим: до якого розміру датасета і скільки там представників. Вона проста три на три. |
| **2** | [Розділ 2, Підрозділ 2.2] | Дивіться, ще тоді в мене таке питання. Ви використовуєте інструмент MetaMap. Правильно я розумію? Там ви аналізуєте текст, але ж він під англійську... А як тоді з українською? Як тоді точність, скажімо так, результатів цих? І як тоді оцінювати помилки MetaMap? |
| **3** | [Вступ] | Так, я скажу свою думку. По дисертації. Сторінка 18, вступ. На мене, треба збільшити перелік вчених і добавити туди іноземних вчених обов’язково. У вас буквально 4 чи 5 прізвищ. А є набагато більше, обов’язково добавити тих прізвищ, кого ви плануєте долучати опонентами, наприклад, із посиланням на їхні праці і так далі. Це класика. |
| **4** | [Розділ 2, Підрозділ 2.2] | Другий пункт новизни: «Медичне висновування». Де ви берете такі терміни? Пишіть «висновок» або «виведення». Мені колись правили на «медичне виведення». Краще «висновок». |
| **5** | [Вступ] | Дальше, третій і четвертий пункти новизни: «спроектовано метод». Метод не проектується, метод розробляється. Що таке «спроектувати метод» по-вашому? Проектується система. Проектується програмне забезпечення (software design, якщо дослівно перевести це проектування). Но не метод. Метод розробляється. Значить – «розроблено метод». Нема «спроектовано». |
| **6** | [Титульний лист] | Так само на титулці, так як і в попереднього вашого колеги, текст неповний... Текст візьмете... дисклеймер, фактично, да, має бути по нових правилах. |
| **7** | [Вступ] | Далі, абсолютно мені не подобаються ваші ці англомовні скорочення в назвах методів. Ці абревіатури. І взагалі, я би не давала в назву.. Не треба писати їх в розшифровку англійською мовою. Ми ж не англійською захищаємо, українською. І не треба цих абревіатур, робіть україномовну абревіатуру до назви того методу українською мовою. Не прийнято, ніде, навіть в спецраді. Описовий метод, метод 1-2-3 і не буде проблем. Не називайте його ніяк. |
| **8** | [Розділ 2, Підрозділ 2.1] | І ще такі в мене дискусійні більш зауваження, щоб ви подумали, можливо якось щось сказати про це в дисертації, буквально пару якихось речень. Те, що і Тетяна Миколаївна задавала вам питання, щодо високої обчислювальної складності на етапі навчання оцього методу [нерозбірливо, схоже на ENTITY/MTKD]. |
| **9** | [Розділ 2, Підрозділ 2.2] | Далі, оцей метод NLI, про який я вам говорила... Його ефективність дуже сильно залежить від зовнішніх інструментів MetaMap і від повноти онтології. І це може бути джерелом помилок для рідкісних термінів. Тому якось це прокоментувати треба в дисертації. Якщо вже ви на це не вплинете... ви ж не допишете корпус. Але прокоментувати треба. Обмеження. |
| **10** | [Розділ 2, Підрозділ 2.2] | Щось написати про те, і свої аргументи навести. Ну ви маєте їх навести аргументовано. Що перенавчати надо буде раз в три роки – вам ніхто не повірить. Раз в рік – можливо повірить. Ну то єсть, це все життя в площині. Він уміє. |
| **11** | [Розділ 4] | Ну да, дуже багато всього зроблено. Але загалом, якщо це все тими «нехай» підтвердити... Всі методи завжди починаються з того, що ми говоримо «нехай» або «приймемо». От і приймемо. Приймемо, що залежить – і все. Є обмеження, ніхто не каже, що його не повинно бути. І загалом до цієї вашої системи, що вона, враховуючи оці всі обчислювальні складності всіх ваших методів, алгоритмів – вона висуває високі вимоги до апаратного забезпечення. Тоді також це треба описати в недоліках чи в обмеженнях вашої системи. Що високі вимоги до апаратного. |
| **12** | [Розділ 2, Підрозділ 2.2] | Я не буду повторювати все те, що вже сказали. Моє... про MetaMap якісь мені здається треба додати обґрунтування. І оця от висока статистична точність, клінічна валідність результатів – це приберіть. |
| № | Розділ / Локація | Зміст зауваження (Гнатчук) |
|:---:|:---|:---|
| **1** | [Розділ 2, Підрозділ 2.1] | Обчислювальна складність. Хоча дистиляція спрямована на спрощення моделей, процес навчання з декількома вчителями (Multi-teacher) є ресурсомістким. Було б доцільно додати аналіз часу навчання порівняно з класичним підходом. |
| **2** | [Розділ 2, Підрозділ 2.1] | Апаратні вимоги. Метод EMTKD вимагає 12 годин навчання на потужних GPU (Tesla A100). Це суперечить вашій тезі про можливість розгортання на периферійних пристроях та в мобільних комплексах. Процес навчання занадто важкий для реальних умов українських лікарень. |
| **3** | [Розділ 2, Підрозділ 2.2] | Мовне питання в NLP. Англійська – українська |
| **4** | [Розділ 2, Підрозділ 2.2] | Формалізація знань. Потрібно детальніше описати, як саме експертні знання (онтології або медичні протоколи) конвертуються у формат, зрозумілий нейромережі. |
| **5** | [Розділ 2, Підрозділ 2.2] | Залежність від MetaMap. Метод аналізу текстів критично залежить від стороннього інструменту MetaMap. Якщо MetaMap помилиться у вилученні концепту UMLS, вся ваша "логічна узгодженість" розсиплеться. Ви не описуєте механізмів обробки помилок препроцесингу. |
| **6** | [Розділ 3, Підрозділ 3.1] | Топологічні обмеження. У SKIF-Seg ви використовуєте штрафи за порушення топології. Це значно ускладнює функцію втрат і може призводити до проблем зі збіжністю моделі (gradient instability). |
| **7** | [Розділ 4] | Клінічна значущість. Карта уваги лише локалізує зону інтересу, але не пояснює медичну природу ознак (наприклад, морфологічні особливості контурів чи текстури). Оскільки дисертація присвячена саме інтеграції знань, автор мав би продемонструвати, як система переходить від візуальної уваги до формування семантичного висновку на основі онтологій, а не обмежуватися лише тепловими картами. |
| **8** | [Розділ 4] | Відсутність кількісної оцінки. У тексті відсутня валідація карт уваги за допомогою об'єктивних метрик (наприклад, порівняння з розміткою експертів через IoU або проведення тестів на виключення ознак Ablation Studies). Без цього декларація про інтерпретованість залишається лише суб'єктивним припущенням автора. |
| **9** | [Розділ 4] | Клінічна валідність результатів? |
| № | Розділ / Локація | Зміст зауваження (Кисіль) |
|:---:|:---|:---|
| **1** | [Розділ 2, Підрозділ 2.1] | Обчислювальна складність навчання. У роботі запропоновано метод мульти-вчительської дистиляції знань (EMTKD), який дозволяє отримати компактну модель-учня. Проте автор недостатньо уваги приділив аналізу ресурсоємності саме процесу навчання. Використання ансамблю з декількох глибоких мереж (ResNet-50, DenseNet-121) як вчителів, разом із механізмами уваги та змагальної адаптації, потребує значних обчислювальних потужностей та часу. Доцільно було б навести порівняльний аналіз енергоефективності процесу тренування запропонованого методу порівняно з існуючими аналогами. Метод EMTKD вимагає значних ресурсів (70 млн параметрів, 12 годин навчання), що значно перевищує базові моделі. Доцільно було б дослідити методи прискорення навчання без втрати якості. |
| **2** | [Розділ 2, Підрозділ 2.2] | Залежність від сторонніх інструментів. Модуль аналізу медичних текстів базується на використанні метатезауруса UMLS та інструменту MetaMap. Робота системи стає залежною від повноти та актуальності цих зовнішніх джерел. Крім того, інструмент MetaMap відомий своєю ресурсоємністю та повільною роботою, що може стати «вузьким місцем» при обробці великих масивів клінічних записів у реальному часі. У роботі не наведено оцінки часових затримок, які вносить саме цей компонент. |
| **3** | [Розділ 3, Підрозділ 3.1] | Чутливість до налаштування. Метод SKIF-Seg вимагає ретельного підбору вагових коефіцієнтів $\lambda_{enc}, \lambda_{adj}$ та стратегії «warm-up» для стабільної збіжності, що ускладнює практичне налаштування системи. У тексті роботи відсутні чіткі формалізовані рекомендації щодо автоматичного вибору цих параметрів для нових типів медичних зображень, що може ускладнити адаптацію методу до інших клінічних задач. Автор апелює до таблиці 3.1, але і там не зрозуміло, як обираються дані вагові коефіцієнти. |
| **4** | [Розділ 3, Таблиця 3.1] | Коефіцієнти ваги. Чому обрані саме значення: 1, 0.5, 0.5. Чи досліджувались результати навчання при інших значеннях? |
| **5** | [Розділ 3, Підрозділ 3.2] | Каскадна залежність. У моделі KI-GCN точність діагностики прямо залежить від якості попередньої сегментації (SKIF-Seg). Це створює ризик акумуляції помилки: неточна сегментація на першому етапі (наприклад, розрив контуру шлуночка серця) призводить до некоректної побудови матриці суміжності графа і, як наслідок, до помилкового діагнозу. Автору варто було б розглянути можливість end-to-end навчання або механізмів зворотного зв'язку для корекції помилок сегментації на етапі класифікації. |
| **6** | [Розділ 4] | Обмеженість експериментальної перевірки на різнорідних даних. Хоча автор використав репрезентативні набори даних (ACDC, MIMIC-CXR), більшість експериментів із сегментації проводилася на МРТ-знімках серця. Було б доцільно продемонструвати універсальність методу SKIF-Seg на інших модальностях (наприклад, КТ або УЗД) та інших органах, щоб підтвердити гіпотезу про ефективність топологічних обмежень для будь-яких анатомічних структур зі складною геометрією. |
| **7** | [Розділи 3–4] | Підписи рисунків «відірвані» від самих рисунків. Розташування: Рис.3.4, 4.6, 4.9... |
| **8** | [Розділи 2–3] | Формула (2.19): поряд із поелементним множенням використано звичайне множення. Яка пріоритетність цих операцій? Можливо, доцільно використати дужки? Формула (3.8): $\mathbb{I}$ — незрозумілий символ. Схожий на конкатенацію. $\gamma$ – гіперпараметр, що навчається або фіксується (сторінка 92). З тексту роботи не зрозуміло, чи він все таки навчається чи фіксується. Якщо навчається, то на якому саме кроці алгоритму. Якщо фіксується, то який у нього діапазон значень. |
| **9** | [Розділ 3, Рисунок 3.12] | Неточності на рисунку 3.12. На рисунку подано слово «шлуночка», не впевнена, що є такий термін. |
| **10** | [Розділ 4] | Табл. 4.2-4.4: Кинулось в очі абсолютно однакові останні рядки у всіх таблицях. |
| **11** | [Розділ 4, Рисунок 4.12] | Плутанина із «матрицею плутанини» (рис.4.12). На рисунку показано матрицю помилок NLI-моделі з трьома класами: Слідування (Entailment), Суперечність (Contradiction), Нейтральність (Neutral). У кожній клітинці вказано: кількість прикладів і відсоток. В одному й тому самому елементі показано і абсолютне число, і відсоток без явного пояснення, від чого саме рахувався цей відсоток. Виглядає так, що кількість прикладів у кожному класі різна. Але з рисунка це: не видно, ніде не пояснено і може бути неправильно інтерпретовано. Матриця виглядає як нормалізована по рядках, але не для всіх рядків. |
| **12** | [Вступ] | Загальні зауваження щодо оформлення. Складається враження, що деякі фрагменти тексту згенеровано штучним інтелектом. Зустрічаються слова-маркери, за якими можна встановити саме присутність AI (як то «ключові»). Вживати більш «приземлені» слова та вирази. |
| **13** | [Розділ 2] | Готичні символи. |
| № | Розділ / Локація | Зміст зауваження (Багрій) |
|:---:|:---|:---|
| **1** | [Новизна] | «Проєктування» – це інженерний термін, що описує процес створення технічної системи. Наукова новизна має описувати науковий результат. Пропоную замінити на «Розроблено» (якщо метод створено) або «Вперше запропоновано» (якщо ідея є принципово новою для галузі). |
| **2** | [Новизна] | «забезпечивши скорочення часу на обробку одного клінічного випадку на 30–40 %» звідки цифри? |
| **3** | [Розділ 1, Підрозділ 1.1] | Підрозділ 1.1 займає сторінки з 27 по 35 (8 сторінок з 22 першого розділу). Дуже багато огляду літератури (75 посилань з 172), який має бути пізніше. Також наявність формул передчасна, і ці формули потім ніде не використовуються. |
| **4** | [Розділ 1, Підрозділ 1.1] | Рисунок 1.3 має абсолютно ідентичні три гілки. Можливо він не завершений. У авторів, на яких йде посилання є інший малюнок в праці роком раніше. |
| **5** | [Розділ 1, Підрозділ 1.2] | Таблиця 1.4 (методи цифрової патології - аналіз гістологічних слайдів під мікроскопом) не показує «необхідність розробки методів, стійких до варіативності обладнання», там перераховані категорії методів (Роботизовані, Повнослайдові) з їх описом. Також тема роботи радіологія. |
| **6** | [Розділ 1, Підрозділ 1.2] | Багато джерел наведено просто списком: «...представлені у працях [28, 29]. Необхідно розкрити зміст ключових праць. |
| **7** | [Розділ 1, Підрозділ 1.2] | Майже немає критичного аналізу, мають бути висновки про те, чого не вистачає існуючим методам, щоб логічно підвести до потреби в розробці нового методу. |
| **8** | [Розділ 1, Підрозділ 1.3] | Назва підрозділу «Характеристику та формалізацію знань» не відповідає вмісту, Описуються методи обробки знань, а не «ЩО таке медичне знання?» та «ЯК його записати математично?». Немає жодної формули формалізації знань. |
| **9** | [Розділ 1, Підрозділ 1.3] | Дуже малі підрозділи (1-2 абзаци), чи є в них сенс? |
| **10** | [Розділ 1, Підрозділ 1.4] | На початку мова йде про генеративно-змагальну мережу DAGAN, дифузійні моделі для відновлення деталей МРТ, але в роботі не використовуються методи реконструкції чи покращення якості зображень. Метод працює з готовими зображеннями для сегментації/класифікації. |
| **11** | [Розділ 1, Підрозділ 1.4] | Розділ менше сторінки! |
| **12** | [Розділ 1, Підрозділ 1.5] | Немає згадки про проблему відсутності інтерпретованості/ пояснюваністі прийнятих рішень. |
| **13** | [Розділ 1, Підрозділ 1.6] | Замість «Спроєктувати…» – Розробити метод... |
| **14** | [Розділ 2, Підрозділ 2.1] | Метод дистиляції знань від моделей-вчителів до моделі-учня. У вашій схемі методу працює цілий ансамбль вчителів. Кожен із них видає свій набір ознак (свій вектор). Поясніть, як саме відбувається агрегація цих ознак перед тим, як передати їх учню? Ви просто берете середнє арифметичне їхніх відповідей (голосування), чи використовуєте якийсь складніший механізм комбінування? Як система розуміє, чий внесок важливіший? Що буде, якщо вчитель помиляється? |
| **15** | [Розділ 2, Підрозділ 2.2] | Термін «Тональність» не зовсім відповідає тому, про що йде мова. В роботі під цим терміном мається на увазі «виявлення заперечень». Варто знайти інший відповідник. |
| **16** | [Розділ 2, Підрозділ 2.2] | Після рисунку 2.11 починається дублювання висновку до Розділу 2. |
| **17** | [Розділ 4, Підрозділ 4.1] | Починається з опису архітектури, але закінчення розділу є скріншоти реалізації, так як «Головне меню розробленої інтелектуальної інформаційної системи» та інші. Скріншоти графічного інтерфейсу не відносяться до архітектури та не має бути в науковій роботі. Перенести в додатки. |
| **18** | [Розділ 4, Підрозділ 4.1] | Методологія експерименту не описана взагалі. |
| **19** | [Розділ 4, Підрозділ 4.3.1] | Три незалежні підмножини з фіксованим розподілом класів: навчальна вибірка: 11 232 пари речень валідаційна вибірка: 1 395 пар тестова вибірка: 1 422 пари Матриця помилок має біля 3000 зразків для кожного класу. Чому така різниця? |
| **20** | [Розділ 4] | «гібридна модель досягає точності 81,14% що краще чи BioELMo на 1,41%» BioELMo це 2018 рік. Варто порівняти з сучасними підходами з сучасними LLM, якщо буде гірше, то вказати обмеження. |
